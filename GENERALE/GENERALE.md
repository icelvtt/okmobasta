
Al momento della creazione del personaggio, questi sono i parametri comuni a tutti che devono essere decretati:

# **<font color="#6425d0">STATISTICHE</font>**

- **Salute**: 10 + media della competenza in Vigore e Robustezza, arrotondata per eccesso
- **Abilità**: sistema point buy (occorre distribuire 25 punti tra le 5 statistiche esistenti, partendo da 8 punti ciascuna) e si può aggiungere +2 ad una statistica e +1 ad un’altra; 
- **Tiri salvezza**: Uno tra Intelligenza, Saggezza, Carisma e uno tra Forza o Destrezza;  
- **Competenze**: 3 a scelta tra Investigazione, Memoria, Appercezione, Percezione, Convinzione e Prestazione e due tra: Robustezza, Vigore, Manualità e Furtività;  
- **Passaggi Elementali**: 8 punti da distribuire (minimo 1 per ogni categoria, massimo 4); ad ogni livello si ottengono 3 punti, per un totale di 26 punti da distribuire. Più è alto il livello, più sono consentite evocazioni elaborate.

# **<font color="#6425d0">STORIA</font>**

- **Biografia:** Tutta la vita passata, fino al momento della morte, riassunta brevemente. Serve a dare un'indicazione generale del personaggio.
- **Tanatografia:** Tutta la vita trascorsa a Ionia, riassunta brevemente. Serve per tenere traccia degli avvenimenti durante la campagna.
- **Necrologio**: Occorre specificare causa, luogo e tempo del decesso, per il raggiungimento della Quintessenza del Legame.
- **Personalità**: Breve descrizione delle tendenze caratteriali e comportamentali del personaggio. 
- Successivamente, occorre scegliere il proprio Stile ed il proprio Elemento.

---

# ABILITà

Ogni personaggio è caratterizzato da 5 **Abilità**, ognuna delle quali concernenti specifici ambiti.

Le statistiche sono misurabili quantitativamente come numeri interi (n > 1) e ciascuna è accompagnata da un **Modificatore**, che si ricava dividendo il numero della statistica per 2 e sottraendo 5. 
Il Modificatore è un numero relativo (può essere anche < 0) che viene addizionato ai tiri di dado legati a quella determinata Abilità, avvantaggiandolo o svantaggiandolo.
Il Modificatore viene aggiunto ai **Tiri Salvezza**, che sono dei tiri che si attuano quanto è necessario utilizzare un'Abilità in maniera resistiva, quindi contrapposta ad un'azione avversaria, rispetto ad una pure esplicazione di questa.

Ogni Abilità è a sua volta caratterizzata da 2 rispettive **Sottoabilità**, relative a tiri per azioni che necessitano di quella specifica competenza. Ogni Sottoabilità risente del Modificatore della sua Abilità di appartenenza, in aggiunta ad eventuali **Bonus di Competenza** e altro, relativi a quella specifica Sottoabilità.

Questo è l'elenco di tutte le Abilità con le loro Sottoabilità e le rispettive descrizioni.

- **<font color="#c0504d">FORZA</font>**: Indica la capacità fisica di un individuo di compiere lavoro, come spostare oggetti pesanti, battere qualcuno a braccio di ferro, scagliare un forte pugno contro qualcuno. All'aumentare di questa caratteristica, aumenta anche la capacità di pesi massimi trasportabili dal personaggio (FOR x 7 Kg) e il peso massimo sollevabile (FOR x 15 Kg)
	- **Robustezza**: è la misura della durevolezza dell'individuo. Maggiore è la sua robustezza, più è capace di sopportare i danni subiti ed, eventualmente, resistere ad uno sbilanciamento in seguito ad un attacco.
	- **Vigore**: è la capacità di sopportazione dell'individuo, in termini di stanchezza e affaticamento. è inoltre legata al mantenimento di alcuni attacchi elementali che richiedono **Concentrazione**.

- **<font color="#ffff00">DESTREZZA</font>**: Indica la mobilità e l'agilità di un individuo, quanto può muoversi in un turno (DEX-8 x 3 m), la sua velocità di corsa e la capacità di compiere acrobazie.
	- **Manualità**: è la capacità di compiere lavori sia di precisione, che rapidi, mediante l'uso delle mani.  è chiamata in causa per attivazione di meccanismi complessi, o procedure che coinvolgono l'uso di utensili.
	- **Furtività**: è la capacità di rimanere inavvertiti durante operazioni che richiedono il mantenimento di un basso profilo. Permette di camminare più silenziosamente, fare meno rumore ed essere più capaci a camuffarsi con l'ambiente.

- **<font color="#00b050">INTELLIGENZA</font>**: Indica la qualità di rielaborazione soggettiva dei dati, velocità di calcolo, capacità di fare connessioni trasversali tra argomenti per risolvere problematiche articolate. Concerne anche l'apprendimento di lingue aggiuntive a quelle di base (mINT / 2) e di competenze tecniche in ambiti specifici. 
	- **Investigazione**: è la capacità inquisitoria di un personaggio, che gli può permettere di scovare messaggi nascosti in informazioni criptiche, oppure tentare di capire se una persona sta mentendo o meno, analizzandone le caratteristiche somatiche.
	- **Memoria**: è la capacità di ricordare avvenimenti passati, sia nella vita passata, che nel mondo di Ionia.

- **<font color="#8db3e2">SAGGEZZA</font>**: Indica l'abilità acquisita attraverso l'esperienza di intuire quale sia il migliore corso d'azioni possibili da perseguire. è direttamente correlata alle proprie capacità sensoriali ed è rilevante nei momenti in cui si deve contestare un tentativo di inganno di un nemico, o quando è necessario prendere una decisione senza potersi perdere in eccessive riflessioni. 
	- **Appercezione**: è la capacità di poter avvertire gli stimoli provenienti dal proprio corpo ed, eventualmente, controllarli. Gioca un ruolo cruciale in alcune **Manifestazioni Elementali**.
	- **Percezione**: è la capacità di osservazione del mondo esterno, considerando tutti e 5 i sensi. È fondamentale nell'esplorazione e permette di trovare dettagli altrimenti impercettibili.

- **<font color="#fac08f">CARISMA</font>**: Indica l'indice di attrattività di un personaggio, quanto egli può essere ben visto dalle altre persone senza che esse abbiano noto nulla di quest'ultimo. Interviene nel modo in cui ci si rapporta con gli altri individui e nel loro giudizio sul personaggio.
	- **Prestazione**: è la capacità di intrattenere, di tenere occupate e di incantare le persone, mediante puro charme. Si rivela utile quando è necessario l'uso di diversivi o di altri meccanismi per distogliere l'attenzione di qualcuno. 
	- **Convinzione**: è la capacità di persuadere l'altro, convincendolo dell'oggetto di un'eventuale disputa, oppure per intimidirlo, o per ottenere qualsiasi altro effetto possibile da un discorso di qualunque natura.

---

# REGOLE GENERALI E DI COMBATTIMENTO

### SCHIVATA, PARATA E RIDUZIONI DEL DANNO

Nel momento in cui si sta per essere colpiti, si può scegliere tra:

**Schivare**: tiro salvezza su destrezza \+ bonus competenza (se si ha la competenza) \+ eventuali bonus contro la CD del tiro per colpire nemico

**Parare**: tiro salvezza su robustezza \+ bonus competenza (se si ha la competenza) \+ bonus dello scudo contro la CD del tiro per colpire nemico \+ danno 

Se si è scelto di parare, inoltre, il risultato del tiro salvezza verrà detratto alla somma del danno totale \+ tiro per colpire nemico e il risultato di quest’operazione sarà il danno effettivo ricevuto. 

Se si è scelto di schivare, il danno è annullato solo se si supera la CD, non ci sono riduzioni parziali.

Sul danno ricevuto si può applicare un'ulteriore riduzione in base al tipo di armatura posseduto:

**Senza armatura**: \+ 2

**Armatura leggera**: 0

**Armatura media**: \- 2

**Armatura pesante**: \- 4

### COMPETENZE

Mediante il proprio stile, background, o per motivi legati alla storia, si possono acquisire delle **Competenze**, che consentono di utilizzare vari utensili, ad esempio:

- Senza una competenza in un'Armatura o in uno Scudo, il loro bonus viene dimezzato (per difetto).
- Senza una competenza in una determinata Arma, si tira con svantaggio per colpire.
- Se si è competenti in un Linguaggio, lo si può parlare. 
- Con una competenza in un Tiro Salvezza, in un'Abilità, o in una Sottoabilità, si aggiunge il proprio bonus competenza al tiro.

